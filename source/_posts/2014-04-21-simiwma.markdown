---
layout: post
title: "Σημείωμα"
comments: true
categories:
---

Αυτό το βιβλίο, εκδόθηκε από την συλλογή των επιστολών του Χριστόδουλου Νικόλα Πενταρά από την Χλώρακα της Πάφου ο οποίος συνελήφθηκε  από τους Αγγλους αποικιοκράτες μαζί με τους Κυριάκο Μαυρονικόλα, Χριστάκη Εύζωνα, Νικόλα Κ. Πενταρά (Μούκκουρο), Κώστα Λεωνίδα (Παπακώστα μετά), Νικόλα Μαυρονικόλα, Μιχαλάκη Παπαντωνίου, Σωκράτη Λοιζίδη, Μιχάλην Αλιφραγκή και Αργύρην Καραδήμα  το βράδυ  της 24 προς 25 Ιανουαρίου 1955 ενώ ξεφόρτωναν πολεμικό υλικό απο το ιστιοφόρο Αγιος Γεώργιος στην παραλία της Χλώρακας για τις ανάγκες του αγώνα της Ε.Ο.Κ.Α ο οποίος επρόκειτο να αρχίσει τον Απρίλιο του 1955.

Επίσης το ίδιο βράδυ συνελήφθηκαν οι Ευάγγελος Λουκά Κουταλιανός (Καπετάνιος), Μιχαήλ Χριστοδουλάκης (Αρχιμηχανικός) και Ανάργυρος Μέλος (ιδιοκτήτης του πλοιαρίου).

Οι κατηγορίες ήταν οι ακόλουθες:

1. Συνωμοσία προς συνηγορίαν η ενθάρρυνσιν εκτελέσεως παρανόμου πράξεως κατά παράβασην των άρθρων  365 του ποινικού κώδικος (κεφ.13)
2. Συνωμοσία προς χρησιμοποίησην όπλων εναντίον της κυβερνήσεως κατά παράβασην των άρθρων 60, 45 και 464 του Ποινικού Κώδικος (κεφ.13)
3. Υποκίνηση εμφυλίου πολέμου κατά παράβασην των άρθρων 39, 45 και 20 του Ποινικού Κώδικος (κεφ.13)

Οι συνήγοροι ήταν ο Κ.κ. Αλέξαντρος Τζήρος και Χαρίλαος Ιωαννίδης για τους

- Ευάγγελο Λουκά Κουταλιανό
- Μιχαήλ Γ. Χριστοδουλάκη
- Μιχαήλ Θεοδοσίου Αλιφραγκή
- Ανάργυρο Μέλο
- Αργύρη Καραδήμα και Σωκράτη Λοιζίδη

Και οι κ.κ. Γ Χρυσαφίνης, Ιάκωβος Ιακωβίδης, Αχιλλέας Αιμιλιανίδης, Γεώργιος Ξ. Ιωαννίδης, Φαίδρος Γαλατόπουλος και Πανίκος Σιβιτανίδης για τους υπόλοιπους.

Την κατηγορίαν διεύθυναν οι δικηγόροι του στέμματος κ.κ. Ραούφ Ντενκτάς και Λούης Λοίζου.
Κατέθεσαν πέραν των 30 μαρτύρων οι κυριότεροι των οποίων ήταν  ο Αστυνόμος Αλέξης Ιωάννου και ο Τούρκος Λοχίας Αλή Φαίκ.

Ο Χριστόδουλος Ν. Πενταράς καταδικάστηκε μαζί με τους Κώστα Λεωνίδα και Νικόλα Γ. Μαυρονικόλα σε 4 χρόνια φυλάκιση.


Στήν παρούσα έκδοση υπάρχουν οι επιστολές κυρίως πρός την Γυναίκα του Δέσποινα Κώστα Ταπακούδη,
την μητέρα του Χριστίνα Νικόλα Πενταρά και μερικούς άλλους στενούς συγγενείς οι οποίες επιστολές γραφτήκαν κατά την διάρκεια του 1955.

Συμπεριλάμβανεται επίσης μιά επιστολή με ημερομηνία 3/12/1949 την οποία απέστειλε στον Χριστόδουλο Πενταρά πρόσφυγας από την Μικρά Ασία ο οποίος πέρασε απο την Κύπρο μετά την εκδίωξη των Ελλήνων της Μικράς Ασίας.


Θεωρώντας ότι οι επιστολές μιλούν από μόνες τους το μόνο σχόλιο το οποίο θεωρώ ότι πρέπει να αναφέρω είναι η απάντηση του στους δικαστές των αποικιοκρατών κατά την διάρκεια της δίκης του η οποία έχει ως παρακάτω:

> Ζητώ απ το δικαστήριον όπως μην με κρίνει ως κοινόν Εγκληματίαν. Παν ότι έπραξα το έπραξα διά την ελευθερίαν της πατρίδος μου. Πιστεύω ότι εις τον εικοστόν αιώνα οι λάτρεις της ελευθερίας δεν πρέπει να τιμωρούνται
